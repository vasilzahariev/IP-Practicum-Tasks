# Задачи за "Условни оператори"
Ще е хубаво първо да се прегледат [забележките](https://github.com/vasilzahariev/IP-Practicum-Tasks/tree/main/Week%2002%20-%Conditional%20Operators/#забележки).

## Задача 1 :tumbler_glass:
Мишо е редовно пиянде. Един ден той решава с неговите приятели да отидат на дискотека. Тъй като охраната се подкупва лесно с едни къси 20 лева, шефката на Eleven решава да имплементира система, която проверява дали някой е пълнолетен. Системата сканира личната карта и праща данните. Вашата задача е да приемете годините (***естествено число***; пресметнати преди това от друга система) и да отпечатате дали някой от приятелите на Мишо може да влезне. За да може някой да влезне, той трябва да е пълнолетен (на или над 18).

### Примери

| # | | Вход |    Изход    |
|---|-|------|-------------|
| 1 | |  20  | Happy Misho |
| 2 | |  17  |  Sad Misho  |
| 3 | |  18  | Happy Misho |

## Задача 2 :kissing::dash:

Мишо успешно влиза в дискотеката. Той влиза с определен брой пари (***реално число***) и като фен на уискито, той решава, че ще си купи една бутилка на определена цена (***реално число***) и също така разбира, че наргилето е определена цена (***реално число***). За негово щастие (или нещастие), той е с определен брой други хора (***естествено число***), които също ще искат да пият (към тях ще включваме и Мишо). Ако всички които си разпределят плащането по равно, като всеки закръгля (***разгледайте std::floor, std::round, std::ceil и преценето кое трябва да използвате тук***) до горно реално (все пак трябва да има някакъв бакшиш) число сумата, която ще трябва да заплати всеки. Сега като Мишо знае колко ще трябва да плати за алкохол, той трябва да прецени дали ще има достатъчно да си купи наргиле за себе си. Принтирайте съответно "true" или "false" (***Разгледайте: std::boolalpha***) в зависимост дали Мишо ще може да си поръча нарга.

```
#1 Пример
Вход:
100 - Брой пари на Мишо
145 - Цена на уискито
30 - Цена на наргилето
4 - Брой на хората, които ще пият, включващ Мишо

Изход:
true

#2 Пример
Вход:
73
120
46
3

Изход:
false
```

## Задача 3 :oncoming_taxi:
След тежката нощ, Мишо излиза от дискотеката и поглежда такситата, но хубавите момичета вече са ги взели. Мишо е принуден да отвори такси приложението. То му предлага 3 таксита. Вашата задача е по подадени 3 цени на такситата (***цели числа***), да ги подредите по големина (от най-евтиното до най-скъпото).

***разгледайте тернарен (ternary) оператор '?' и го използвайте при решението на тази задача!!!***

```
#1 Пример
Вход:
1 2 3

Изход:
1 2 3

#2 Пример
Вход:
1 -1 0

Изход:
-1 0 1

#3 Пример
Вход:
4242 1313 1235

Изход:
1235 1313 4242
```

## Задача 4 :infinity:
На следващият ден, Мишо има тест по математика в училище (той е 12ти клас). След тежката му вечер, той има тежък махмурлук и математиката му куца. Той ще се нуждае от вашата помощ за няколко еднотипни задачи. При тях се приемат 3 реални числа и трябва да се разбере какъв ще е знака на произведението им. Тъй като Мишо не разбира много от каквото и да е, той иска вие да направите програмата така че да разбирате какъв е знака без да намирате произведението на числата.

```
#1 Пример
Вход:
1 2 3

Изход:
+

#2 Пример
Вход:
65 -34.2 12

Изход:
-

#3 Пример
Вход:
-43 0.53 -755

Изход:
+

#4 Пример
Вход:
-53.3 -54.3 -123

Изход:
-
```

## Задача 5 :x:
Разбира се, че това не е краят на теста. Мишо сега се нуждае от помощ при пресмятането на квадратните уравнения. Ще се подават 3 ***реални числа***, които ще репрезентират a, b и c. Вашата задача е да прецените дали ще има корени и ако има колко и какви ще са.

```
#1 Пример
Вход:
2 5 -3

Изход:
-3 0.5

#2 Пример
Вход:
10 1 3

Изход:
no roots

#3 Пример
Вход:
0.5 5 12.5

Изход:
-5
```

## Задача 6 :heavy_plus_sign:
И като за финал, Мишо ще трябва да направи няколко прости сметки. Неговият калкулатор не работи, затова ще се нуждае от вашата помощ за последен път. Задачата е да създадете прост калкулатор. Като вход ще приемате ***реално число*** репрезентиращо първото число, ***символ*** репрезентиращ операцията, която ще бъде приложена и още едно ***реално число*** репрезентиращо второто число.

Поддържаните операции ще са:
- събиране (+)
- изваждане (-)
- умножение (*)
- делене (/)
- повдигане на определена степен (^)
- БОНУС: корен квадратен (V) *забележка: корен квадратен приема само едно число*
- БОНУС: закръгляне до второто число след запетаята

```
#1 Пример
Вход:
1 + 0.5

Изход:
1.50

#2 Пример
Вход:
23 - 15

Изход:
8.00

#3 Пример
Вход:
10 * 0.5

Изход:
5.00

#4 Пример
Вход:
23 / 7

Изход:
3.29

#5 Пример
Вход:
7 ^ 3

Изход:
343.00

#6 Пример
Вход:
25 V

Изход:
5.00
```

## [Дорешете задачите от секция 1.2 от задачите на доц. Калин Георгиев](https://github.com/vasilzahariev/IP-Practicum-Tasks/tree/main/Week%2002%20-%Conditional%20Operators/Kalin%20Georgiev%27s%20Problems.pdf)

## :warning: Забележки
- Спазвайте правилата на чистия код. Ето няколко примера:
    - Използвайте смислени имена на променливите
    - Слагайте празни редове като разделители на логическите парчета код
    - Слагайте space-ове да разделяте символите на един ред.
        - **НЕ**: bool a=5>3;
        - **ДА**: bool a = 5 > 3;
- Не е позволено ползването на ***std::max*** за решаването на задачи 3 и 3.1
- Ще прощавате правописни и пунктуационни грешки :)
